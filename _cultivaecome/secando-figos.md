 Secando figos
- novembro 04, 2018
Agora que chegou a chuvia e algo de frío, quitamos os poucos figos que aínda quedaban na figueira para intentar secalos e conservalos unhas semanas máis.

Secado

Córteinos pola metade e metinos no forno da cociña de ferro. Como en esta época do ano está acendida moitas horas aproveitase así tamén o calor para secar "cousas". O millo, figos, ...


https://3.bp.blogspot.com/-YnnaGFpKUdk/W97EZlUeRQI/AAAAAAAAGww/ncy5pcpzIZYY4wgvaTmXGdmvW3yPpfmewCLcBGAs/s320/ad7ad75a-5c62-4d98-a4f8-3bdeab8c558e.jpg

Pódelos secar nun forno eléctrico, poñendo unha temperatura suave (uns 80-100ºC) e deixalos durante horas ata que están secos.

Enfariñado

Pasados tres ou catro días (depende do lume que fagamos), cando xa se ven con un aspecto similar ao que teñen os que che venden nas tendas (encollen e enrrugan), metinos nunha bolsa e a través dun coador (para que non faga grumos) boteille un par de culleradas de fariña. Espolvorexeille ben e despois axitei-sansaniquei a bolsa para que a fariña se pegase ben ao figo.

https://2.bp.blogspot.com/-_RzxZSTdBtE/W97CB8idc-I/AAAAAAAAGwk/tfLlNfi6Vpkg3299Be9sly_Lrnt7Qnd6ACLcBGAs/s320/9f2b68ca-abd3-4e36-9dea-6bd6e7c97e80.jpg

Están moi ricos. Hai quen dí que mellor que frescos.


Non durarán semanas :P 
