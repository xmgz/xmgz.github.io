
- febreiro 15, 2015
Orellas de Entroido. Postre.


Que non falten no entroido!!

Ingredientes:

    6 ovos da pita
    150 gr. de manteiga de vaca cocida
    1 vaso de anís
    1 vaso grande de auga tépeda con sal
    1 sobre de levadura química (royal)
    1,5kg. de fariña de trigo aproxidamente
    sucre para espolvorexar


Preparación:
Nun bol grande poñemos os ovos enteiros e batemos un pouco e botámoslle a auga co sal, o anís e a manteiga e ímoslle engadindo a fariña co "royal" amasándo ate que sexa unha masa elástica.

Deixamos repousar unha hora ben chea nun sitio tépedo e tapada cun pano. Ainda que a masa non leveda, convenlle repousar.

Enriba do mesado collemos anacos pequenos, algo menos que unha mandarina, e estíramola ate que quede o máis fina posible.

Nunha tixola poñemos abondante aceite de xirasol e cando esté ben quente botámos a masa, dándolle forma de orella con dous garfos. Deixar que doren polos dous lados dándolle a volta e retirar.

Espolvorexamos con sucre abondante cando aínda está quente a orella.

https://2.bp.blogspot.com/-Pdb2Rc2QLgw/VODdBBN9_fI/AAAAAAAAAxU/Odj6aKtXmR4/s1600/orellas.jpg
