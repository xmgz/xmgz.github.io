---
author: Cociñeira1 #utiliza a clave do elemento en authors.yml, NON o "name"
title: Cocer pan na casa con lévedo artesán
comments: 
  show: false #para cando inclúa os comentarios desde o fediverso
  fediHost: toot.site
  fediusername: xosem
  fediid: 106158589675457766
date: 2020-06-13 20:00:00
layout: single
#classes: wide
#header: # repostería
  #image: /assets/images/reposteria.jpg
  #caption: "Crédito: [**Unsplash**-Debby Hudson](https://unsplash.com/photos/O-bFIdjyDOg)"
  #image_description: "facendo lambonadas"
  #teaser: /assets/images/reposteria.jpg #imaxe para a grella na lista
## segue  
navigation: true #menú superior
categories: #as que correspondan
- cociñeira
- fediverso
- Xeral
tags: #as que correspondan
- cociña
- fariña
- lévedo
- forno
- pan
- molete
---


![](../images/2020-06-13-cocer-pan-na-casa-a-partir-de-levedo-artesan-ZjPZM4u.png)

*molete feito a partir do meu lévedo*

## Lévedo caseiro

O [lévedo](https://academia.gal/dicionario/-/termo/l%C3%A9vedo) preciso
para a fermentación da fariña e facer o
[pan](https://gl.wikipedia.org/wiki/Pan) é un **organismo vivo**,
composto por *milleiros* de microorganismos. Podes mercar *lévedo
industrial* xa preparado ou *partir dos elementos básicos* para **obter
o teu propio lévedo**, alimentalo, coidalo e **utilizalo para cocer o
teu propio pan**.

Tamén se coñece como **Masa Nai**, pois dela tomaremos parte para
elaborar o noso pan e gardaremos outra que seguiremos coidando e tomando
parte para facer máis pan.

![](../images/2020-06-13-cocer-pan-na-casa-a-partir-de-levedo-artesan-zlG9UrC.jpg)

*na imaxe vense dous envases de vidro onde comecei o proceso de
fermentación*

### Procedemento

**Ingredientes**

-   fariña
-   auga
-   un envase

En **2013** escribimos unha [entrada no
blogue](https://cultivaecome.blogspot.com/2013/06/pan-caseiro-de-masa-madre.html)
[CultivaeCome](https://cultivaecome.blogspot.com) sobre este
[tema](https://cultivaecome.blogspot.com/search/label/pan). Refrescamos
a experiencia, xa que estamos
[confinados](https://www.nosdiario.gal/tags/coronavirus) e... non
perdemos o tempo con outras cousas, eu que sei.

A fariña da que partir, en principio, da igual, pero tendo en conta que
os *"bichiños"* que queremos **para fermentar masas abundan máis na
casca dos cereais, mellor usar unha integral**. A de
[centeo](https://gl.wikipedia.org/wiki/Centeo) seica é coñecida por ser
mellor, polo menos para iniciar o proceso. Unha vez detectado que hai
vida (burbullas), podes continuar o proceso con fariña branca de trigo,
convencional, *todouso*.

Polo que comentaban estes días no twitter (o que me animou a facer
isto,[todomal](https://todon.nl/@todomal) a.k.a
[Tawil](https://twitter.com/Tawil) en *twitter*), as fariñas *"eco"* non
son as mellores, curiosamente... igual teñen demasiada diversidade
microbiana, ou vai ti saber, pero é certo que non dan bos rendementos, e
poden botar a perder un lévedo. Daquela, o que eu fixen no paso 1 é
coller un bote de vidro e **mesturar unha cullerada de fariña de centeo
con "un chupo" de auga**, a ollo. Queda un engrudo líquido. Deixa **sen
pechar de todo o bote a descansar 24 horas**. Eu fíxeno pola mañá, ao
erguerme, así o primeiro que fago antes de almorzar é alimentar o bicho.
Nas primeiras 24 horas igual non notas nada, dependerá de moitas cousas,
entre elas, a temperatura do lugar no que teñas o bote.

O que adoita pasar é que **separan 2 fases**: decanta embaixo un engrudo
brancuzco e flota por enriba unha pequena capa de auga máis ou menos
escura.

Toca entón iniciar o **segundo paso, que básicamente se repite durante
3-5 días**, dependendo de como ula. Hai que **tirar esa auga e parte do
engrudo, e botar fariña nova (60g) e auga fresca (60 g) sen cloro**. E
deixa repousar de novo. Neste primeiro refresco xa non usei fariña de
centeo, se non fariña triga panificable *"El molino del abuelo"*, que
era a que tiña aberta.

**O que denota que vai ben é como ule**, arrecende a algo que semella
pan, con notas de cervexa ou viño, e hai quen di mel... en calquera
caso, un **olor a fermentado agradable**. Se lle notas un tufo acedo,
tira con todo e empeza de novo.

A medida que a cousa evoluciona, **deixa de formarse** esa fase acuosa
da superficie, e só ves burbullas máis ou menos rápido. Ao mellor en 12
horas xa está a tope de fermentación, iso vaino tanteando. Cada 24 horas
(ou así) retiras entón a metade máis ou menos, e engades outros 60+60 de
fariña e agua, para **alimentar** e refrescar, e así **5 días**. Ou
menos. Se resultou ser moi exitoso, ao mellor en 3 días xa tes un bo
fermento. Sábelo se burbulla moito moi rápido. Se colles unha
culleradiña de fermento e a botas nunha taza de auga, e flota, está
listo e activo para usar.

Que facer co que tiras cada día? Pois *muffins estilo inglés* (media
taza de fermento-refugallo, 2 tazas de fariña e 2 de auga, un chisco de
sal, un chisco de bicarbonato e botar nunha tixola a lume suave),
tortiñas... whatever, pero que saibas que **non tes por que tiralo**.

------------------------------------------------------------------------

## O Pan

![](../images/2020-06-13-cocer-pan-na-casa-a-partir-de-levedo-artesan-D6nXITM.jpg)

*A masa levedando*, óleo sobre tea. Mestre Flamenco (s.XVII)

A idea de usar isto é obter un pan aromático e con sabor intenso, algo
acedo, así que terá fermentación longa. Polo tanto, non necesitas moito
fermento. Para o da **foto inferior no forno**, había uns 60 g de
fermento en 500 de fariña e 500 de auga. Resultou unha masa de moita
hidratación, difícil de manexar se non es experto. Hai que deixar que
levede 3-4 horas antes de lle botar sal (uns 10g), amasar e formar
(darlle plegados sobre si mesmo), e deixar levedar no refrixerador toda
a noite.

Outro que fixen, o **molete de arriba de todo**, cun proceso algo
diferente, levou só 10g de fermento en 100 de fariña e 60 de auga que
**estivo 24h a traballar**, e que logo mesturei con 500 de fariña e 320
de auga... hai moita variedade de receitas e posibilidades. Se a
hidratación do pan non pasa de 65% ou así, é máis fácil de manexar, en
principio.

![](../images/2020-06-13-cocer-pan-na-casa-a-partir-de-levedo-artesan-FIq6Qlx.jpg)

*pan no forno*, jpg. Instagramer (s.XXI)

O de darlle forma, plegando a masa sobre sí, é determinante para como
sairá despois a miga. Así que se non plegas ben, ainda que o fermento
traballe estupendamente, a miga non será *"desa que esfreba"*, ou con
ollada...

![](../images/2020-06-13-cocer-pan-na-casa-a-partir-de-levedo-artesan-Zs4ew2D.jpg)

*o resultado final, xa enfriando*

Neste en concreto **paseime coa auga**, non gardei ben a proporción
fariña: auga, e a miga resultou algo abecerrada. Sabrosa, pero non ten
ese punto que buscaba de *esponxosidade*.

Polo que vin, para fermentacións tan longas, unha fariña con máis forza
axuda... terei que probar. Isto é un vicio, e unha vez que logras un
fermento, consérvalo indefinidamente, alimentándoo cada día, ou gardando
no refrixerador, e fas mil probas: con distintas fariñas, distintas
proporcións de auga, distintos tempos de fermentado. Agora estou cunha
proba que ten un tempo de fermentación medianamente longo, dunhas 8
horas, e menos hidratado, pero igualmente con fariña todouso, branca.
Porei fotos... se sae ben :P

![](../images/2020-06-13-cocer-pan-na-casa-a-partir-de-levedo-artesan-7RuL2R1.jpg)

*corte transversal, do pan que lle botei máis auga*

![](../images/2020-06-13-cocer-pan-na-casa-a-partir-de-levedo-artesan-fmG8FOL.png)

*o molete da primeira imaxe, moito máis do meu gusto, tamén cortado*

## Contacto

Se queres comentar ou precisas algunha aclaración, [contacta conmigo no
fediverso](https://red.confederac.io/@drupas).

-   Imaxes
    [](https://red.confederac.io/@drupas)[@drupas](https://red.confederac.io/@drupas "drupas")
-   Texto
    [](https://red.confederac.io/@drupas)[@drupas](https://red.confederac.io/@drupas "drupas")
    /
    [](https://toot.site/@xosem)[@xosem](https://fediverse.blog/@/xosem/ "xosem")

![](../images/2020-06-13-cocer-pan-na-casa-a-partir-de-levedo-artesan-88px-CC-BY-SA_icon.svg.png)
